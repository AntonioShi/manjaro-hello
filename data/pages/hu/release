<big>Manjaro 17.0</big>

Örülünk, hogy eljutottunk a Manjaro következő kiadásáig, amely a Gellivara kódnevet kapta.

Az Xfce kiadás továbbra is marad a zászlóshajóink között, és megkapta a neki járó figyelmet. Kevesen biztosítanak ennyire csiszolt, és naprakész Xfce tapasztalatot. A Manjaro ezen kiadásával az Xfce 4.12-es verzióját szállítjuk. Leginkább az asztal és az ablakkezelő felhasználói tapasztalatának csiszolására fókuszáltunk, és néhány komponens frissítésére, hogy az újonnan elérhető megoldásokból a lehető legtöbbet tudják kihozni, például az új Vertex-Maia témára való váltás.

A KDE változat továbbra is biztosítja ezt az érett, nagy tudású környezetet, egyedi megjelenéssel, és a Manjaro legújabb ezközeivel. Ebben a kiadásban a Plasma 5.9 asztalt, és a KDE-Apps 16.12-t szállítjuk. Nagy munka volt, hogy minden simán működjön, és ugyanazt a felhasználói élményt nyújtsa, mint a régebbi KDE4 kiadások.

A 4.9-es verziójú kernelt, valamint a legújabb drivereket szállítjuk ebben a kiadásban. Az eddigi kiadásokhoz képest az ezközeink sokat fejlődtek és csiszolódtak.

A Manjaro Settings Manager (MSM) egy felhasználóbarát felületet biztosít az általunk szállított kernelek telepítésére, vagy eltávolítására. A Manjaro kernel kínálata továbbra is a legszélesebb az általunk ismert Linux disztribúciók közül. A kiadás időpontjában kilenc kernel verzió érhető el, a betonstabil 3.10-es verziótól a 4.10-es kiadásig. Ráadásul valós idejű (real time) kerneleket is biztosítunk. A kernel opciók nagy mennyisége széles hardver támogatást biztosít, a legtöbbet kihozva a gépedből, legyen az új, vagy régi.

A Pamac 4.3-al fixáltunk több ismert hibát, valamint új funkciókat adtunk hozzá:

    - beépített AUR támogatás, automatikus függőség-feloldással
    - a csomagot csomagoló személy email címe kattintható link
    - letöltés funkciók optimalizálása
    - Gnome gyorsbillentyűk
    - kijelzi a kifejezetten telepített csomagokat
    - csomagok fájljait tartalmazó adatbázis támogatása
    - fordítások frissítése, és több kisebb probléma javítása

A Manjaro Settings Managerben is fixáltuk az ismert hibákat, és új funkciókat adtunk hozzá:

    - javítottuk egy összeomlás okát az automatikus telepítés használatakor
    - javítottunk egy szegmentációs hibát a hardverfelismerő megnyitásakor
    - összeomlás javítása a kcm modulban, billentyűzet előnézet javítása
    - billentyűzetmodel keresés javítása
    - KAuth használata a KernelPage-hez, és a MhwdPage-hez,
    - nem kell rendszergazdai jogosultság az alkalmazás elindításához
    - fordítások frissítése

Reméljük, élvezni fogod ennek a kiadásnak a használatát, és kérünk, oszd meg velünk, hogy milyennek látod a Manjaro-t.
